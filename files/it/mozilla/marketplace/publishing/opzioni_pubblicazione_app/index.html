---
title: Autopubblicare un'app
slug: Mozilla/Marketplace/Publishing/opzioni_pubblicazione_app
translation_of: Archive/Mozilla/Marketplace/Options/Self_publishing
---
<div class="summary">
<p><span class="seoSummary">In alcune circostanze è preferibile non distribuire un&apos;app attraverso Firefox Marketplace, per esempio nel caso si desideri condividerla soltanto con i membri della propria organizzazione, eseguire un test su una versione beta o semplicemente farne un uso privato. In questa pagina è spiegato come autopubblicare le proprie app al di fuori di Firefox Marketplace.</span></p>
</div>

<p>Le app open web possono essere installate su Firefox OS e dispositivi dotati di Firefox per Android o Firefox per desktop utilizzando <a href="/it/docs/Web/API/Apps/install" title="The documentation about this has not yet been written; please consider contributing!"><code>Apps.install</code></a> o <a href="/it/docs/Web/API/DOMApplicationsRegistry/installPackage" title="The documentation about this has not yet been written; please consider contributing!"><code>Apps.installPackage</code></a>. Il ruolo di entrambe le API è trasmettere l&apos;URL del manifesto contenente la descrizione dell&apos;app da installare. Dunque i requisiti di base per autopubblicare un&apos;app sono:</p>

<ol>
 <li>un server dove ospitare il manifesto dell&apos;app,</li>
 <li>un server dove ospitare l&apos;app (nel caso di app remota) o l&apos;app stessa compressa in un file zip,</li>
 <li>un codice nel sito web che richiami <a href="/it/docs/Web/API/Apps/install" title="The documentation about this has not yet been written; please consider contributing!"><code>Apps.install</code></a> o <a href="/it/docs/Web/API/DOMApplicationsRegistry/installPackage" title="The documentation about this has not yet been written; please consider contributing!"><code>Apps.installPackage</code></a> a seconda del caso.</li>
</ol>

<h2 id="Limitazioni">Limitazioni</h2>

<p>Prima di autopubblicare un&apos;app open web è bene considerare le seguenti limitazioni:</p>

<ul>
 <li>Le app autopubblicate non sono in grado di utilizzare le <a href="/en-US/Apps/Build/App_permissions">API con privilegi</a>. Per usufruire di tali API un&apos;app dev&apos;essere di tipo locale (packaged) e contenuta in un file zip firmato tramite il processo di caricamento dell&apos;app su Firefox Marketplace.</li>
 <li>Le app autopubblicate non possono usufruire dei pagamenti in-app di Firefox Marketplace.</li>
 <li>È necessario implementare autonomamente una propria strategia di diffusione, in quanto l&apos;app non comparirà negli elenchi di Firefox Marketplace.</li>
</ul>

<h2 id="App_locali_autopubblicate">App locali autopubblicate</h2>

<p>È possibile pubblicare un&apos;app locale ospitando il file zip su un server insieme a un mini-manifesto. Il mini-manifesto, utilizzato per identificare l&apos;app durante il processo di installazione, deve essere ospitato nella stessa directory del file zip. Il passo successivo è creare uno script per richiamare <a href="/it/docs/Web/API/DOMApplicationsRegistry/installPackage" title="The documentation about this has not yet been written; please consider contributing!"><code>Apps.installPackage</code></a> e trasmettergli le informazioni contenute nel mini-manifesto. Ecco il procedimento dettagliato:</p>

<ol>
 <li>
  <p>Comprimere i contenuti dell&apos;app in un file zip e rinominarlo <code>package.zip</code>. Questo file deve contenere tutte le risorse dell&apos;app, compreso il <a href="https://developer.mozilla.org/en-US/Apps/Build/Manifest" title="Documentazione sul manifesto">manifesto</a> principale.</p>

  <div class="warning notecard">
  <p><strong>Attenzione</strong>: al momento di creare il file zip, posizionare tutti i contenuti che devono comparire nell&apos;app nella cartella principale, senza sottocartelle. Comprimendo la cartella genitore con all&apos;interno le sottocartelle, il manifesto risulterebbe in una posizione sbagliata, invalidando l&apos;app.</p>
  </div>
 </li>
 <li>Creare un file e nominarlo <code>manifest.webapp</code>, poi aggiungere i contenuti riportati di seguito. Questo file è chiamato mini-manifesto perché consiste in una versione leggermente ridotta del manifesto incluso nel file zip dell&apos;app locale. Viene utilizzato da <a href="/it/docs/Web/API/DOMApplicationsRegistry/installPackage" title="The documentation about this has not yet been written; please consider contributing!"><code>Apps.installPackage</code></a> per installare l&apos;app. Per informazioni dettagliate sul contenuto del file leggere <a href="#Campi del mini-manifesto">Campi del mini-manifesto</a> di seguito.
  <pre class="brush: js">{
    &quot;name&quot;: &quot;My sample app&quot;,
    &quot;package_path&quot; : &quot;<a href="http://my-server.com/my-app-directory/my-app.zip" class="LinkyMobile-ext" title="Linkification: http://my-server.com/my-app-directory/my-app.zip">http://my-server.com/my-app-directory/package.zip</a>&quot;,
    &quot;version&quot;: &quot;1&quot;,
    &quot;developer&quot;: {
        &quot;name&quot;: &quot;A. Developer&quot;,
        &quot;url&quot;: &quot;<a href="http://my-server.com" class="LinkyMobile-ext" title="Linkification: http://my-server.com">http://my-server.com</a>&quot;
    }
}</pre>
 </li>
 <li>Creare lo script di installazione. Nell&apos;esempio viene utilizzato un semplice file html nominato <code>index.html</code> , ma è possibile anche aggiungere lo script a un pulsante o utilizzare qualsiasi altro metodo appropriato per richiamarlo al sito web. Il codice JavaScript di questa pagina richiama l&apos;API di installazione per le app locali (<a href="/it/docs/Web/API/DOMApplicationsRegistry/installPackage" title="The documentation about this has not yet been written; please consider contributing!"><code>Apps.installPackage</code></a>), includendo anche dei callback per notificare l&apos;esito dell&apos;installazione.
  <pre class="brush: html">&lt;html&gt;
  &lt;body&gt;
    &lt;p&gt;Packaged app installation page&lt;/p&gt;
    &lt;script&gt;
      // This URL must be a full url.
      var manifestUrl = &apos;<a href="http://my-server.com/my-app-directory/package.manifest" class="LinkyMobile-ext" title="Linkification: http://my-server.com/my-app-directory/package.manifest">http://my-server.com/my-app-directory/manifest.webapp</a>&apos;;
      var req = navigator.mozApps.installPackage(manifestUrl);
      req.onsuccess = function() {
        alert(this.result.origin);
      };
      req.onerror = function() {
        alert(this.error.name);
      };
    &lt;/script&gt;
  &lt;/body&gt;
&lt;/html&gt;</pre>
 </li>
 <li>Caricare i file su un server o sito web copiando <code>package.zip</code>, <code>manifest.webapp</code> e <code>index.html</code> nella directory desiderata (nel codice di esempio <code>my-app-directory</code>).</li>
 <li>Ora è possibile installare l&apos;app su un dispositivo compatibile (come uno smartphone Firefox OS). Aprire il file <code>index.html</code> (nel testo di esempio posizionato al percorso <code> <a href="http://my-server.com/my-app-directory/package.manifest" class="LinkyMobile-ext" title="Linkification: http://my-server.com/my-app-directory/package.manifest">http://my-server.com/my-app-directory/index.html</a></code>). Verrà visualizzata una richiesta di conferma per procedere con l&apos;installazione. Confermando inizierà il processo di installazione. Al termine del processo, lo script della pagina web notificherà l&apos;esito positivo o negativo dell&apos;operazione.</li>
</ol>

<div class="note notecard">
<p><strong>Suggerimento</strong>: per eseguire i test su dispositivo è possibile anche ospitare un&apos;app locale su un server locale. Il server web e il dispositivo devono essere sullo stesso network, inoltre il server deve essere abilitato a servire richieste dal network locale. Sarà sufficiente includere il percorso assoluto nel <code>package_path</code> del mini-manifesto, esattamente come viene incluso normalmente (vedi sotto). Se si sta utilizzando una porta non predefinita, includere anche le informazioni della porta (es. <code><a href="http://10.10.12.1:8080/package.zip" class="LinkyMobile-ext" title="Linkification: http://10.10.12.1:8080/package.zip">http://10.10.12.1:8080/package.zip</a></code>).</p>
</div>

<h3 id="Campi_del_mini-manifesto">Campi del mini-manifesto</h3>

<p>Gli sviluppatori che scelgono di pubblicare le proprie app con Firefox Marketplace non hanno bisogno di compilare il mini-manifesto, in quanto esso viene generato automaticamente dal Marketplace, estrapolando le informazioni necessarie dal manifesto dell&apos;app incluso nel file zip. I dettagli sui contenuti del manifesto principale si trovano nell&apos;articolo <a href="/en-US/Apps/Build/Manifest">App manifest</a>.</p>

<p>Gli sviluppatori che desiderano autopubblicare un&apos;app devono invece compilare il mini-manifesto. Il metodo più sicuro per ottenere un mini-manifesto è fare una copia del manifesto principale e modificare le parti necessarie. Lavorare su una copia garantisce il rispetto del primo requisito di un mini-manifesto, ovvero che i campi <strong><code>name</code>, <code>version</code>, <code>developer</code> e <code>locales</code> siano esattamente uguali a quelli del manifesto principale</strong>. Occorre poi aggiungere i campi esclusivi del mini-manifesto: <code>package_path</code>, <code>release_notes</code> e <code>size</code>.</p>

<dl>
 <dt><code>package_path</code> (obbligatorio)</dt>
 <dd>Il percorso assoluto (ovvero l&apos;url completo, ad esempio <code><a href="http://my-server.com/my-app-directory/package.manifest" class="LinkyMobile-ext" title="Linkification: http://my-server.com/my-app-directory/package.manifest">http://my-server.com/my-app-directory/manifest.webapp</a></code>) della posizione in cui è stato archiviato il file zip dell&apos;app.</dd>
 <dt><code>release_notes</code> (facoltativo)</dt>
 <dd>Informazioni sulla versione corrente dell&apos;app. Su Firefox Marketplace queste informazioni vengono fornite durante il processo di caricamento.</dd>
</dl>

<dl>
 <dt><code>size</code> (facoltativo)</dt>
 <dd>Le dimensioni del file zip espresse in byte. Questa informazione viene utilizzata da <a href="/it/docs/Web/API/DOMApplicationsRegistry/installPackage" title="The documentation about this has not yet been written; please consider contributing!"><code>Apps.installPackage</code></a> per mostrare l&apos;avanzamento del processo di installazione.</dd>
</dl>

<p>Esempio:</p>

<pre class="brush: js">{
  &quot;name&quot;: &quot;My app&quot;,
  &quot;package_path&quot;: &quot;<a href="http://thisdomaindoesnotexist.org/myapp.zip" class="LinkyMobile-ext" title="Linkification: http://thisdomaindoesnotexist.org/myapp.zip">http://thisdomaindoesnotexist.org/myapp.zip</a>&quot;,
  &quot;version&quot;: &quot;1.0&quot;,
  &quot;size&quot;: 172496,
  &quot;release_notes&quot;: &quot;First release&quot;,
  &quot;developer&quot;: {
    &quot;name&quot;: &quot;Developer Name&quot;,
    &quot;url&quot;: &quot;<a href="http://thisdomaindoesnotexist.org/" class="LinkyMobile-ext" title="Linkification: http://thisdomaindoesnotexist.org/">http://thisdomaindoesnotexist.org/</a>&quot;
  },
  &quot;locales&quot;: {
    &quot;fr-FR&quot;: {
      &quot;name&quot;: &quot;Mon application&quot;
    },
    &quot;se-SE&quot;: {
      &quot;name&quot;: &quot;Min balla app&quot;
    }
  },
  &quot;icons&quot;: {
    &quot;16&quot;: &quot;/icons/16.png&quot;,
    &quot;32&quot;: &quot;/icons/32.png&quot;,
    &quot;256&quot;: &quot;/icons/256.png&quot;
  }
}
</pre>

<p>Gli altri campi presenti nell&apos;esempio sono:</p>

<dl>
 <dt><code>name</code> (obbligatorio)</dt>
 <dd>Il nome dell&apos;app. Lunghezza massima 128 caratteri.</dd>
 <dt><code>version</code> (facoltativo)</dt>
 <dd>La versione dell&apos;app.</dd>
 <dt><code>developer</code>  (facoltativo)</dt>
 <dd>Informazioni sullo sviluppatore, contiene i campi <code>name</code> e <code>url</code>. Le informazioni sullo sviluppatore presenti nel manifesto principale e nel mini-manifesto devono coincidere.</dd>
 <dt><code>locales</code> (facoltativo)</dt>
 <dd>Informazioni sulla localizzazione. I codici del locale devono essere espressi nel formato <code>xx-YY</code>.</dd>
 <dt><code>icons</code> (facoltativo)</dt>
 <dd>Le icone in uso dell&apos;app.</dd>
</dl>

<p>Per informazioni più dettagliate sui contenuti dei manifesti leggere <a href="/en-US/Apps/Build/Manifest" title="Documentazione sul manifesto">App manifest</a>.</p>

<h2 id="App_remote_autopubblicate">App remote autopubblicate</h2>

<p>Rispetto a quello per le app locali, il processo di autopubblicazione di un&apos;app remota (hosted) è più diretto: basta creare i contenuti con lo stesso metodo utilizzato per la pubblicazione su Firefox Marketplace. In pratica occorre creare il <a href="/en-US/Apps/Build/Manifest" title="Documentazione sul manifesto">file manifest</a> dell&apos;app. In seguito si aggiunge il codice per richiamare <a href="/it/docs/Web/API/Apps/install" title="The documentation about this has not yet been written; please consider contributing!"><code>Apps.install</code></a>. Il codice è essenzialmente lo stesso che si utilizza per le app locali, mostrato precedentemente, con la sola differenza che è anche possibile utilizzare un riferimento relativo alla posizione del file manifest.</p>

<h2 id="Vedi_anche">Vedi anche</h2>

<ul>
 <li><a href="/en-US/Apps/Build/JavaScript_API">App Installation and Management APIs</a></li>
 <li><a href="/it/docs/Web/API/Apps/install"><code>Apps.install</code></a></li>
 <li><a href="/it/docs/Web/API/DOMApplicationsRegistry/installPackage"><code>Apps.installPackage</code></a></li>
 <li><a href="/en-US/Apps/Build/Manifest">App manifest</a></li>
 <li><a href="/en-US/Apps/Build/App_permissions">App permissions</a></li>
</ul>
