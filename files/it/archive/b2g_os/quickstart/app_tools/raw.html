<div class="summary">
 <p>Cosa si usa per sviluppare le App Open Web? La risposta è "Gli stessi che si utilizzano abitualmente quando si sviluppa per il Web". La seguente è una lista di strumenti e risorse per aiutarti a sviluppare le tue prime App Open Web. Possono essere facilmente integrati nel tuo metodo di sviluppo web, se ne hai uno, o puoi creare un nuovo flusso di lavoro basandoti su di essi.</p>
</div>
<h2 id="Test_di_validazione_dell'app">Test di validazione dell'app</h2>
<p>La tua app è pronta per Firefox Marketplace? Il <a href="https://marketplace.firefox.com/developers/validator">Test di validazione dell'app</a> analizzerà il tuo manifest e ti mostrerà gli errori che potrebbe avere, o gli avvertimenti a cui dovresti prestare attenzione.</p>
<h2 id="Firefox_OS_Simulator">Firefox OS Simulator</h2>
<p>Installare e utilizzare il <a href="https://marketplace.firefox.com/developers/docs/firefox_os_simulator">Firefox OS Simulator</a> è il modo più semplice per avere la tua app pronta in breve tempo. Dopo averlo installato, il simulatore è accessibile dal menu Sviluppo Web -&gt; Firefox OS Simulator. Assieme al simulatore viene lanciata una console JavaScript che permette di eseguire il debug delle applicazioni dall'interno del simulatore.</p>
<h2 id="App_Manager">App Manager</h2>
<p>Il nuovo arrivato per quanto riguarda gli strumenti di test si chiama <a href="/en-US/docs/Mozilla/Firefox_OS/Using_the_App_Manager">App Manager</a>. Questo strumento ti permette di collegare Firefox a un dispositivo compatibile via USB (o a un simulatore Firefox OS), inviare app direttamente al dispositivo, validarle ed eseguirne il debug mentre vengono eseguite sul dispositivo.</p>
<h2 id="Strumenti_di_sviluppo_di_Firefox">Strumenti di sviluppo di Firefox</h2>
<p>Firefox ora include un insieme di strumenti di sviluppo predefiniti progettati da zero per consentire un'esperienza di sviluppo rapida ed efficiente. Per scoprire di più riguardo questi strumenti, e conoscere una lista dettagliata di cos'altro Mozilla abbia da offrire, visita la  <a href="/en-US/docs/Tools">zona Strumenti</a>.</p>